Quotiens per hoc semestre carmini quod Ciris inscribitur interpretando, Commi-
litones Humanissimi, uiribus conlatis operam dabamus, totiens fieri non potuit quin ·in
uersus incideremus quos integros aut quorum partem aliquam scriptor illius poematis
non uno nomine ualde memorabilis ex poetarum aliorum carminibus in suum opusculum
transtulit aut quos ad exemplar saltem certorum uersuum conformauit.

Atque Cirin qui scripsit quam plurima a Catullo Vergilioque sumpsisse quamquam
neminem doctum umquam fugere potuerit, tamen quae ille sumpserit adhuc accurate
nondum esse demonstrata saepius coram Vobis dixi: hoc autem sciri, ut de poetae
arte siue uerius dixeris inertia recte et plene iudicetur, non parui esse momenti.

Iam cum per scholarum rationes mihi non liceat has quaestiones una Vobiscum
in seminario nostro absoluere, operae pretium me facturum duxi, si hac publica scribendi
occasione oblata quasi supplementum quoddam exercitationum huius semestris philolo-
garum exhibiturus de Ciris poeta Catulli imitatore dissererem, ea tamen uenia simul mihi
sumpta ut illi disputationi pauca de locis aliquot difficilioribus carminis emendandis
insererem.

A Vergilio quae poeta Ciris mutuatus sit alio tempore exponere in animo est.

De imitatione catulliana in Ciri conspicua praeter interpretes superiorum tem-
porum I. Schraderus1) C. Gr. Lenzius 2) Ι. Silligius 3) M. Hauptius 4) non pauca
adnotauerunt: qui quos locos indicauerant eos fere Ribbeckius in margine maioris suae
editionis nuper adscripsit. Sed his locis solis imitationem catullianam poetae Ciris non
contineri sed multo latius patere nostra disputatio clarissime demonstrabit.

 

1) cf. liber emendationum. Leouardiae 1776 p. 33. 63. 64.
2) cf. C. Valerii Catulli carmen de nuptiis Pelei et Thetidos. Illustrauit C. G. Lenz.

Altenburgi 1787. p. 82. 83.
3) cf. editionis Vergilii heyniani quartae quam Phil. Wagner curauit uol. IIII p. 155 sq.
4) cf. quaest. catull. Lips. 1837. p. 45. 75. obseruat crit. Lips. 1841. p. 6. 14. monats-

ber. d. Berl. akad. d. wissensch. 1858 p. 659.
1

 

