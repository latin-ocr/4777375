*13*

uersum 64, 63 Non flauo retinens subtilem uertice mitram, qui ipse quoque poetae
Ciris in scribendo uersu 511 obuersatus est: praeterea quod poeta⁴ Ciris uersu 511 imi-
tatus est Catulli uersum 64, 309, inde non sequitur ut idem uersus catullianus non
alterius quoque uersus in aliqua re exemplar fuisse potuerit. ueluti, ut intra fines
eorundem uersuum commoremur, uersus Catulli 64, 63 ab auctore Ciris et uersu 170

et uersu 511 expressus est.

130 nec fuerat, ni Scylla novo correpta furore,
Scylla patris miseri patriaeque inuenta sepulcrum,
o nimium cupidis· Minoa inhiasset ocellis.

cf. Catulli 68, 88. 89 Coeperat ad sese Troia ciere uiros, Troia (nefas) com-mune
sepulcrum Asiae Europaeque. et eiusdem 64, 86 de Ariadna Theseum conspicata
Hunc simul ac cupido conspexit lumine uirqo, ubi praeterea adnotari potest in uersu
proximo 85 apud Catullum fflinoa legi⁷ quod in Ciris uersu 132 extat: nam recte sic

emendauit Lachmannus.
⁴ 133 sqq. Sicuti hoc loco poeta, postquam Scyllam in Minoe oculos nimium

pauisse narrauit, ad Cupidinis potentiam describendam paullum digreditur, ita simillime
Catullus 64, 95 fecit, cum Ariadna quo modo Thesei amore incenderetur exposuisset.

137 ille etiam diuos homines — sed dicere maynum est.

Crediderim hoc uersu poetam memoriam seruasse quamuis tenuem catulliani
uersus 68, 142 atqui nec dinis homines componier aequum est (quem uersum magis
perspicue Ciris auctor expressit in uersu 329 neque est cum dis contendere nostrum).-
tamen loco Catulli ualde corrupto certo de hac re iudicari nequit.

Ceterum in Ciris uersu omnes quod sciam editores recentiores post uocabulum
diuos (ille etiam diuos, homines - sed dicere maynum est) orationem interpunxerunt:
quo facto poetam sumunt dixisse ab Amore etiam leones tigresque, etiam diuos hominesque
uinci. hac in enumeratione bene quidem intellegitur cur ferocia ferarum et deorum
maiestas nominetur a poeta potentiam Amoris descripturo: sed cur homines quo-
que commemorantur quibus Cupidinem imperare per se manifestum est? ‘Amor tantum
ualet ut etiam homines superet': num tale quid hoc 1000 apte dici potest? accedit ut
illud asyndeton (Amor) etiam diuos, homines (. . . . docuit), cum si sententiam tum
si formam orationis respicimus, perinde ineptum sit. — His difficultatibus libera. est
explicatio quam bono iudicio usus unus e sodalibus nostris proposuit. qui deleta illa
interpunctione locum hac ratione intellectum uoluit: ille etiam diuos homines amare
docuit: h. e. ‘ille etiam deos inpulit ut amoribus humanis se dederent — sed haec
furta deorum enarrare longum est'.

Haec explicatio quodam modo defendi potest loco catulliano quem attuli, ubi
4

